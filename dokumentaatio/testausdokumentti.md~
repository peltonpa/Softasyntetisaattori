Mitä en testannut automaattisesti:

Itse ääntä on tosi hankala JUnitin kautta testata, en tiedä olisiko joku tosi monimutkainen algoritmiplugini olemassa joka pystyisi tulkita että ulostuleva ääni todella on oikealla taajuudella tai oikealla äänenvoimakkuudella. Siksi monet testit jäävät aika absraktille tasolle ja äänten ja nuottien toimivuus on testattu kuuntelemalla. Näitä on testattu käsin laskemalla oktaavia ylös ja alas vuorotellen ja soittamalla kaikkia nuotteja sekaisin ja mitään virheitä ei ole havaittu. Nuottien perustaajuudet generoidaan (osin kovakoodatusti) Taajuudet.java-luokassa, josta ne haetaan hashmapista.

Jotkut Pitin mutantit liittyvät Beadsin UGen-luokan olioihin (kaikki gainiin, AudioContextiin, WavePlayeriin jne. liittyvät mutantit testeissä) ja niitä oli hankala saada kaikkia hengiltä. Otin lähtökohdaksi oletuksen, että Beadsin kirjastot ovat kunnossa ja jätin siksi noita mutantteja tappamatta. Mutantteja jäi kyllä muiltakin osin ajanpuutteen takia. Muuten testikattavuus on hyvällä tasolla (94%).

Kontrolleri (KeyListener), GUI ja tiedonhakuluokat jätetty testaamatta (eli Aallonmuoto.java, Nuotti.java ja Taajuudet.java: niistä vain haetaan tietoa joka on generoitu alussa tai jotka sisältyvät enumeihin). Jos aikaa olisi rajattomasti, voisi nekin testata, mutta loppujen lopuksi integraation kannalta niiden yksikkötestaamisesta ei ole mitään hyötyä, ne toimivat ja sillä sipuli.


Bugit: 

-Jos nuotteja soittaa liian nopeasti tai monta päällekkäin, raportoi konsoli poikkeuksia joissain threadeissa. Ilmeisesti Beadsin AudioContext on sen verran hidas että se ei ehdi hoitaa hommiaan Javan Audio IO:n kanssa. Tätä bugia olen yrittänyt korjata lisäämällä Thread.sleep()-komentoja sinne tänne, lopputulemana päätin jättää Kontrollerin KeyPressediin Thread.sleep(20) alkuun joka vähentää ainakin fiilispohjalta hiukan noita erroreita, toisaalta jos säiettä nukuttaa kauemmin rupeaa ohjelman käyttö olemaan liian verkkaista. Voi olla että koko ohjelman rakenteen tulisi olisi toisenlainen jottei kyseistä ongelmaa tulisi. 

-Visuaalinen bugi, kun hiirtä liikuttelee koskettimien päällä, saattavat tummat koskettimet välillä joutua valkoisten alle. Koitettu vaikka millä päällekkäisillä focus-käskyillä eliminoida tuloksetta.
